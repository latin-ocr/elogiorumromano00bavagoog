55

ditionibus arcessebatur. cardinalis pileum' a Paulo 111. sibl
’ cum lautis beneficiis oblatum magna cum modestia, rara
inter eruditos virtute, detrectavit. Animi hilaritas ne in ex·
tremo* quidem morbo vehementi dolore tortum deseruit.
Religiose vivebat, religiose decessit vir meritis et auctori-
tate praestans, cuius scripta mansura sunt quum iam diu
rixosi aevi illius libri extra bibliothecas eliminati fuerint. ·

 

Carolus V.

Carolus vicesimo aetatis anno regnum adeptus nimia
gloriae cupiditate exarsit, cui explendae quamvis validissimis
opibus Hispaniarum et Burgundiae heres instructus, tamen
imperii in Europa fines nonnisi ducatu Mediolansi post gra-
via bella a se gesta auxit, dum in America nec opinanti ,et
aliud agenti maxima ei regna obtingunt. Sed Gallia impera-
toriae ditionis regionibus interposita cum Francisco Ι. suo
rege, Caroli in omnibus aemulo, vel in artium studio quas
uterque fovebat, atque sacrorum quae dicitur in Germania
reformatio maxima Carolo rerum gerendarum cursum perse-
quenti impedimenta obstabant. Quamdiu regnavit tamdiu
bella gessit, plurima. contra Gallos in ltalia , in Germania
contra foederationem Smalcaldicam, contra Turcas in Hun- ·
garia eorumque condignos in Africa gentiles Quibus qui-
dem bellis ipse dux interfuit felici plerumque successu ge-
sta; sed nunquam maior quam in rebus adversis apparuit,
quum ad Algeriam ornatissimam classem tempestatum vio-
lentia deletam, se ipsum in extremo vitae discrimine ver-
santem videret. infinitam et liberam in Germania et ltalia
potestatem appetivit, fortasse assecuturus, si fidentius et
celerius quam cunctantius et prudentius agere maluisset.
Multum ei, neque tamen satis calliditatis inerat. Etsi intra

